122 oosunnu riornr

18. Multa ex ea sententia mitigata sunt a
principe: ne nomen Pisonis fastis eximeretur,
quando M. Antonii, qui bellum patriae fecisset,
Iuli Antonii, qui domum Augusti violasset, mane·

⁵ rent. et M. Pisonem ignominiae exemit concessit·
que ei paterna bona, satis firmus, ut saepe me· r
moravi, adversum pecuniam et tum pudore abso-

lutae Plancinae placabilior. atque idem, cunr Va·
lerius Messalinus signum aureum iu aede Martis
¹⁰ Ultoris, Caecina Severus aram ultionis statuendam
censuissent, prohibuit, ob externas ea victorias
sacrari dictitans, domestica mala tristitia operi· ἵ
enda. addiderat Messalinus Tiberio et Augustae ¹
et Antoniae et Agrippinae Drusoque ob vindictam
¹⁵ Germanici grates agendas omiseratque Claudii men·
tionem. et Messalinum quidem L. Asprenas senatu
eoram percontatus est an prudens praeterisset,
ac tum demum nomen Claudii adscriptum est.
mihi, quanto plura recentium seu veterum revolvo,
20 tanto magis ludibria rerum mortalium cunctis in l
negotiis obversantur. quippe fama spe veneratione
potius omnes destinabantur imperio quam quem
futurum prinoipem fortuna in occulto tenebat.

19. Paucis post diebus Caesar auctor senatui
fuit Vitellio atque Veranio et Servaeo sacerdotia
tribuendi: Fulcinio suffragium ad honores polli-
citus monuit, ne facundiam violentia praecipitaret.

o is finis fuit in ulciscenda Germanioi morte, non
modo apud illos homines, qui tum agebant, etiam
secutis temporibus vario rumore iactata. adeo
maxima quaeque ambigua sunt, dum alii quoquo

 

