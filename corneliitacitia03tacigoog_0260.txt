AB EXCESSU AUGUSTI V. 10-11. VI. 1-2. 217

Capreas et Surrentum interluit freto Campaniam
praelegebat, ambiguus an urbem intraret, seu, quia
contra destinaverat, speciem venturi simulans. et ⁵
saepe in propinqua degressus, aditis iuxta Tibe·
rim bortis, saxa rursum et solitudinem maris re-
petiit, pudore scelerum et libidinum, quibus adeo
indomitis exarserat, ut more regio pubem ingenuam
stupris pollueret. nec formam tantum et decora ¹0
corpora, sed in his modestam pueritiam, in aliis
imagines maiorum incitamentum cupidinis babebat.
tuncque primum ignota antea vocabula reperta
sunt sellariorum et spintriarum ex foeditate loci
ac multiplici patientia3 praepositique servi, qui 1⁵
conquirerent pertraherent, dona in promptos, minae
adversum abnuentes, et si retinerent propinquus
aut parens, vim raptus suaque ipsi libita velut in
captos exercebant.

2. At Romae principio anni, quasi recens
cognitis Liviae flagitiis ac non pridem etiam pu-
nitis, atroces sentcntiae dicebantur, in effigies
quoque ac memoriam eius, et bona Seiani ablata
aerario ut in fiscum cogerentur, tamquam referret. ⁵
Scipiones haec et Silani et Cassii isdem ferme aut
paulum inmutatis verbis adseveratione multa cen-
sebant, cum repente Togonius Gallus, dum igno-
bilitatem suam magnis nominibus inserit, per deri-
diculum auditur. nam principem orabat deligere ,⁰
senatores, ex quis viginti sorte ducti et ferro ac-
cincti, quotiens curiam inisset, salutem eius defen·
derent. crediderat nimirum epistulae subsidio sibi-
alterum ex consulibus poscentis, ut tutus a Capreis

 

